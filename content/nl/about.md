---
title: Over
---

## Sound & Vision Data

Beeld & Geluid maakt de metadata van meer dan 2,5 miljoen items uit de collectie beschikbaar voor ontwikkelaars, onderzoekers en liefhebbers. We streven ernaar dat derde partijen onze collectiedata kunnen (her)gebruiken en daarmee de vindbaarheid, contextualisering en het bereik van onze collecties onder verschillende doelgroepen kunnen verbeteren.

<!--more-->

Het Beeld & Geluid Dataplatform biedt toegang tot onze datasets en bevat daarnaast informatie, documentatie en voorbeelden van hergebruik. 

De digitale collecties en metadata van Beeld & Geluid zijn beschikbaar als linked data, als data dump, via APIs of Wikimedia Commons. Als het auteursrecht het toelaat, kan iedereen de data gebruiken. Als het materiaal auteursrechtelijk beschermd is, is toegang tot de data voor wetenschappelijk onderzoek of gebruik zonder winstoogmerk vaak mogelijk.

## Over Beeld & Geluid

![Sound & Vision](/uploads/images/B&G_logo_RGB_liggend_RL.png)

[Beeld & Geluid](https://www.beeldengeluid.nl) is het toonaangevende instituut voor media. Een inspirerende, creatieve en  toegankelijke ontmoetingsplek voor professionals en particulieren; online, in ons museum en soms op locatie. We zijn een van de grootste archieven ter wereld en we bewaren diverse soorten media, zoals radio- en televisieprogramma’s, video(games), geschreven pers, politieke prenten, gifjes, websites en objecten. Beeld & Geluid is één van de autoriteiten die objectief het Nederlandse medialandschap in kaart brengt en actuele ontwikkelingen belicht vanuit media-historisch perspectief. Zo laten we zien welke impact media hebben op ieders leven. 


### Bezoekadres

Media Parkboulevard 1  
1217 WE Hilversum

### Postadres

Postbus 1060  
1200 BB Hilversum

### Telefoon

+31 (0)35 677 5555

Mocht je een vraag of verzoek hebben, neem dan contact met ons op via [data@beeldengeluid.nl](mailto:data@beeldengeluid.nl).

![Sound & Vision](/uploads/images/about.jpg)
