---
id: http://data.beeldengeluid.nl/id/dataset/0001
color: ''
image: datasets/beeld_en_geluid_wall.jpg
tags:
- Metadata
- CC0
- Creative Commons

---
# Beeld en Geluid Media Catalogus Open Data
Als instituut voor mediacultuur beheert Beeld en Geluid een mediacollectie in de breedste zin van het woord, van geschreven pers, film, radio en televisie tot computergames, online video en websites, al dan niet professioneel geproduceerd. Een groot deel van deze collectie is digitaal opgeslagen. We beheren deze digitale collectie op dusdanig betrouwbare en duurzame wijze dat we als eerste nationale audiovisuele archief ter wereld zijn onderscheiden met het Data Seal of Approval.

De collectie is gebouwd op vier thematische pijlers: ‘Nieuws, informatie en actualiteiten’, ‘Cultuur en entertainment’, ‘Amateur- en bedrijfsproducties’, en ‘Medialandschap’.

Deze dataset bevat de catalogusmetadata van het merendeel van de collecties van het Nederlands Instituut voor Beeld en Geluid. We hebben die metadatavelden geselecteerd die niet auteursrechtelijk beschermd zijn, of waarvan Beeld en Geluid zelf de rechthebbende is, en vrijgegeven onder een [Creative Commons CC0-licentie](https://creativecommons.org/publicdomain/zero/1.0).

Om gebruik van deze dataset te vergemakkelijken hebben we de volgende beslissingen genomen:

* We mappen relevante metadatavelden uit ons interne metadataformaat naar [schema.org](https://schema.org/).
* We voorzien in links vanuit de catalogus items metadata naar onze General Public Portal, van waaruit materialen kunnen worden besteld of worden afgespeeld.
* De metadata over de items bevatten machineleesbare rechten en licentie-informatie van [rightsstatements.org](https://rightsstatements.org/nl/) en [creativecommons.org](https://creativecommons.org/). Als het materiaal beschreven in de metadata beschikbaar is onder een open licentie, hebben we een directe link naar dat item opgenomen op ons [Open Beelden platform](https://openbeelden.nl/) platform, vanwaar het kan worden gedownload in verschillende formaten.
* We bieden een SPARQL endpoint aan, waarmee gebruikers hun eigen query's kunnen bouwen of voorbeeldquery's in de gebruikersinterface kunnen gebruiken en aanpassen.

We zullen deze dataset blijven uitbreiden en verbeteren. Neem contact met ons op met specifieke vereisten of use-cases die u mogelijk heeft.


### APIs
Om met de open data uit de media catalogus te werken zijn er verschillende [APIs](apis/nibg-media-catalogus-apis) beschikbaar.
